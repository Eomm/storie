# Manifesto della scrittura del software

Dalla mia esperienza, mi sono fatto l'idea che troppe persone vedano il software come "un tanto al chilo". 

Nella fabbrica ci sono operai che forgiano auto, nell'ufficio ci sono programmatori che producono software: semplice parallellismo.
Penso che non ci sia nulla di più sbagliato.

Vorrei condividere il mio pensiero su cos'è per me scrivere software per uno sviluppatore, avvicinandomi alla figura che probabilmente più si avvicina a questo lavoro: lo scrittore di romanzi.

+ Per prima cosa serve una trama solida altrimenti sarà solo confusione
+ Serve ispirazione altrimenti diventerà un libro scialbo e banale
+ Serve concentrazione altrimenti perderai il filo della storia
+ Serve metodo altrimenti passerai ore davanti ad un foglio bianco
+ Serve coraggio altrimenti non ti arrischierai mai a fare scelte che possono sconvolgere tutto
+ Serve visione altrimenti non saprai mai quando fermarti
+ Serve supporto altrimenti ti chiederai perché stai facendo tutto questo
+ Serve tempismo altrimenti rischierai di perdere le buone idee
+ Serve studio altrimenti il lettore noterà subito che è stato scritto da un neofita


## Best seller

Scrivere software è proprio come diceva il buon Tomaso di Lampedusa:

> Se vogliamo che tutto rimanga come è, bisogna che tutto cambi

Nel tempo sono cambiati i volumi, le dimensioni, il formato e le necessità dei dati.
Per questo, affinché il software continui a fare ciò che ha sempre fatto: servire gli utenti, è necessario che venga stravolto nel profondo affinché possa soddisfare queste nuove richieste, anche se funzionalmente non cambierà nulla.

Un buon scrittore sa soddisfare queste necessità scrivendo libri che accendano le emozioni di tutti i suoi lettori.
