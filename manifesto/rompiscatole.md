# Manifesto del buon Rompiscatole

Sviluppando software talvolta ci si inceppa in opinioni sulle implementazioni oltre che sulle metodologie. Per questo servono delle pietre miliari da seguire per trovare la retta via:

+ Devi essere costruttivo, motivare le tue richieste, saper spiegare ciò che ti serve e trovare il tempo di comunicarlo correttamente
+ Impara dei tuoi errori e da quelli degli altri, ed impedisci che si ripetano
+ Chiedi tutte le informazioni che non hai alla persona giusta, purché tu le abbia cercate prima
+ Non chiedere più solerzia di quella che dai
+ Quando un'attività è davvero urgente chiama il responsabile; quando non lo è non chiamarlo. Se tutto è urgente, non chiamarlo
+ Il sollecito è permesso, insistere è scortesia
+ Questi punti valgono sia per le richieste che fai, sia per le risposte che dai

Il rompiscatole è un male necessario, è colui che fa accedere le cose quando esse rischiano di essere dimenticate o peggio: ignorate.

Solitamente la figura del rompiscatole spetta a tutti coloro che "non sono io", ma la figura del **buon** rompiscatole è solo di quelli che applicano e rispettano questo manifesto.

Applicare questi punti ti consente di raggiungere obiettivi in maniera più serena per te e per le persone che ti sono attorno instaurando un sistema di crescita personale e progettuale il cui scopo non è consegnare nel tempo previsto, ma essere soddisfatti del proprio operato ogni giorno.
