# Il mercante di sogni

C'era una volta un giovane mercante. Trattava mercanzie molto singolari, cose intangibili ma che tutti volevano e per le quali c'erano persone disposte a pagare un caro prezzo: vendeva sogni.

Una fredda notte, durante la festa del paese, il giovane stava alla sua bancarella e, tra i balli festosi, la sua mercanzia andava a ruba: nessuno poteva divertirsi senza un sogno.
Egli prendeva delle sfere brillanti, dure al tatto, ma al suo interno un fuoco dai mille colori ardeva innalzando un fumo dai colori dell'arcobaleno che si dimenava, si avvolgeva e si scioglieva in infinite lingue caleidoscopiche.
Ad un tratto un graziosa fanciulla si fermò a fissare le sfere luminose ed il mercante rimase interdetto da quel che vide: due occhi color dell'ebano, una pelle candida e profumata ed i capelli lunghi e setosi che le accarezzavano il viso nascondendone la bellezza accecante, come fa la linea del tramonto per far riposare il sole e non fare impazzire coloro che rimangono rapiti da tanta luce.
Purtroppo, o per fortuna, lui non fece in tempo a salvarsi e cadde dentro quella rete di emozioni, dove più si muoveva e più rimaneva impigliato tra le maglie sempre più fitte e sempre più strette. Sentiva che più si sarebbe avvicinato a lei, più non avrebbe potuto allontanarsi; era esattamente come un pianeta che gira intorno al sole.. Lui era mercurio a giudicare da quanto le si era portato appresso!

Lei gli chiese un sogno.

Lui, cominciò a rovistare tra la sua scorta in cerca del sogno più bello, di quello più duraturo, di quello più emozionante.. Del migliore che avesse. Voleva donarlo a quella ragazza che gli aveva imbrigliato il cervello e fatto cavalcare il cuore. 
Cercava cercava.. Ma niente, nessuno era abbastanza per lei che, nel frattempo si era spazientita. 
Il mercante dei sogni non aveva mai avuto dubbi su quale sogno fosse giusto per le persone che ne chiedessero uno, ma con la ragazza non intuiva qual'era il sogno giusto.

Si fermò ad osservarla, le sorrise, lei rispose con un sorriso ancor più bello. 
Il mercante capii, si voltò, prese una sfera vuota e cominciò a soffiarvi dentro. Dopo pochi minuti, gliela porse le disse:

> perdonami se non riesco a darti il sogno che cerchi e che desideri, solo con te non riesco ad essere un mercante di sogni

Lei afferrò la biglia luccicante e vi guardò dentro.. Poi pianse e baciò il giovane. 
Non riusciva a donarle un sogno.. Per questo, le donò sé stesso. 

Fu il bacio più intenso che la storia del mondo abbia mai visto: etereo, dolce e senza tempo
Tutto attorno a loro sembrava essersi fermato: non esistevano più le persone, i luoghi e nemmeno i suoni della natura. 
Ogni cosa immobile, fissa a guardare quella esplosione silenziosa.

I due si staccarono ma con gli occhi si seguivano come delle calamite.
La ragazza si asciugò il fiume salato che le rigava il viso, si guardò attorno e prese una sfera di cristallo ancora vuota.
Il ragazzo sobbalzò: 

> ferma è pericoloso! 

urlò cercando di toglierle dalla mano l'oggetto. Non face in tempo, e la giovane cominciò a soffiare dentro.

Uno scoppio lo buttò a terra, ma si tirò subito in piedi vedendo la biglia cambiare colore.. 
Dal rosso fuoco al blu della fiamma più calda. La giovane continuava a soffiare e, quando sentí la sfera che aveva in mano fondersi, la schiantò contro l'essenza del mercante.

Un vortice li attrasse l'uno vicina all'altro sollevandoli da terra, sempre più sù fin dove occhio umano non può arrivare.
Potevano vedere le montagne, il mare e persino l'alba che rifuggiva la notte.

Le loro dita incrociate che avvolgevano la sfera che continuava a mutare e riscaldarli con la sua luce.
Un soffio di vento li depose nell'unico cirro che popolava il cielo. Stesi, ancora mano nella mano, lei gli sussurrò all'orecchio

> non è te che voglio, è noi

Fu così che i due innamorati, viaggiando sopra le nuvole, custodirono quella stella che brilla sempre di più nello spazio infinito.. anche tutt'ora.
