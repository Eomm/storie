# Debole Luce

Avevi la presunzione di essere unico, la certezza di essere inimitabile ma ora patisci il dolore della disillusione che la accompagna.


Non capivi nemmeno il tuo animo più leggero, questa era la tua sola unicità d’essere.


Apristi gli occhi quando era ormai troppo tardi e li richiudesti troppo in fretta per poter ammirare qualsiasi cosa.  
Nell’unico istante in cui la tua vista si è potuta abbeverare di luce, solo per quello stupidissimo attimo, un solo pensiero ti inondò:

> Chissà perché vedo sempre buio?\
> Forse è perché se c’è buio non c’è luce,\
> ma se c’è luce, c’è anche il buio.\
> Tutti vedono l’oscurità perché essa esiste, così, da sola.\
> Ma la luce da sola non c’è, è debole.\
> Allora sarà meglio guardare la cosa più forte: il buio.

Non avevi paura di rimanere solo, ci sei sempre stato da solo.\
Non avevi timore di essere dimenticato, perché nessuno ti conosceva.


Ciò di cui avevi paura era stare in compagnia, perché potevi essere lasciato.\
Ciò di cui avevi timore era esser ricordato, perché potevi esser ignorato.\
Ciò che non ti faceva male era essere un'ombra.


Perché nessuno fa compagnia ad un'ombra.\
Perché nessuno ricorda un'ombra.\
Perché nessuno può far male ad un'ombra.


Per questo diventasti quell'oscurità.\
Rischiarato dalla luce assente di qualcun altro che aprì gli occhi e non li richiuse.\
Potrà pur essere stata una persona spregevole, ma quella persona fu ed è più unica di te perché ha guardato dove tu non hai osato.


… e tu ora sei l’ombra della sua luce…\
… apri gl’occhi…\
… non ce la fai?


Mi spiace, ormai sei cieco.
