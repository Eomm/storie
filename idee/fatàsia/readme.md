# Fatàsia

    un'idea di Manuel Spigolon

# Contesto

## Il gioco

Il mondo ludico si è diffuso in ogni contesto sociale in forme che nemmeno notiamo: dal vignettista nel talk show politico, ai giochi per smartphone che interrompono attività importanti come il lavoro e persino le emoticon nei messaggi di testo hanno un tratto di giocosità; una distrazione che intrattiene.

Questa diffusione rende facilmente accessibile ad ogni persona il gioco, il quale non è più un universo separato dalla realtà ma bensì sovrapposto fatto di ritagli di tempo.

In tutto questo le costanti sono:
+ la durata di utilizzo: “solo un’altra partitella”;
+ la prontezza: “è sempre con me”;
+ la gratifica: “hai raggiunto l’obiettivo”;
+ la sfida: “ti mancano 3 punti per sbloccare questo”;

## L’universo letterario

Un mondo che è rimasto fermo nei suoi schemi è quello della scrittura, nessuno ha provato a renderla a portata di tutti mostrando i frutti che essa può portare sia in termini di arricchimento personale, sia di divertimento.

Quando una persona si appresta alla lettura, segue un percorso tracciato dallo scrittore, mentre avviando un gioco si sa solo che c’è un inizio ed una fine, ma ciò che sta nel mezzo è definito solo dal giocatore, le regole ed l’istante.

Esistono molti esercizi sulla scrittura che potenziano lessico e capacità creative. Quest’ultima è una dote innata in ogni persona che può regalare molte soddisfazioni.

La Scrittura Creativa è uno di questi. Essa consiste in esercizi di stile, di tecnica o mentali al fine di conoscere sé stessi.

Un altro esempio è la Scrittura Collaborativa che unisce gli sforzi di più persone per la stesura di un testo.

## I mercati

Nella cultura anglosassone l’insegnamento della scrittura creativa è una prassi comune in tutti i percorsi formativi, mentre nel nostro paese, l’Italia, ha cominciato negli ultimi anni ad introdursi nelle facoltà universitarie e scuole medie superiori.

La stessa Scrittura Creativa ha origini negli USA, dove è più capillare nel sistema scolastico pubblico e privato.

Si deduce quindi che è una attività dall’indubbio valore formativo e di crescita personale, oltre che evidenziare la possibilità di una diffusione globale per l’idea tratta nel presente documento.


## Il Gioco-Scrittura

Il sistema che si intende realizzare vuole unire il mondo del gioco con quello della scrittura, sfruttando i meccanismi consolidati della scrittura creativa, rendendo accessibile a tutti le potenzialità ed i benefici di questa pratica.

Non esiste una realtà che offre un sistema strutturato e dedicato alla stesura e alla fruizione di narrazioni amatoriali: esse utilizzano semplicemente strumenti di blogging/forum generici per i contenuti che desiderano.

Il concetto di “gioco-scrittura” è nato negli anni ‘70 dove un libro prestampato consentiva al lettore di scegliere tra alcune opzioni e saltare da un paragrafo all’altro in base alle sue scelte, ma ciò a cui mira questo progetto è rendere semplice la creazione di un racconto, attraverso diversi sistemi di coinvolgimento degli utenti: l’unione farà la forza.

Un altro obiettivo è quello di regalare non il solito videogioco o la solita storia sui binari, bensì offrire la possibilità di infinite combinazioni il cui unico limite è la fantasia dell’utente, che quando viene raggiunta, può essere ricaricata grazie all’intervento degli altri utilizzatori del sistema. Una community che si motiva e ispira vicendevolmente.

# Principi del sistema

L’utente ha a disposizione due modalità principali di utilizzo dell’applicazione:
+ lettura: è la componente passiva e si compone di diverse modalità di accesso ai testi che conterrà l’applicazione;
+ scrittura: è la componente attiva che mira al coinvolgimento attraverso diverse modalità di “gioco-scrittura”;

Quando si parla di “passività” dell’utente, si intende che esso non può eseguire azioni che vanno a modificare ciò che sta eseguendo per sé e per gli altri fruitori dell’applicazione.

Per componente “attiva” si sottolinea che l’utilizzatore può agire volontariamente andando a influire sul sistema e, di conseguenza, anche sugli altri utenti.

## La lettura

L’utente che accede ai testi scritti all’interno del sistema, sinonimo di “lettore” in seguito al documento, avrà la possibilità di:
+ cercare letture pubbliche;
+ cercare utenti con i quali entrare in contatto;
+ fruire dei testi in diverse modalità;
+ controllare aggiornamenti ai testi prodotti da altri utenti;
+ ricevere consigli dall’applicazione stessa in base alle preferenze del lettore;
+ segnalare eventuali violazioni delle norme comportamentali del sistema (es: linguaggio offensivo o inappropriato);

La lettura, in quanto passiva, rende l’utente indipendente e gli consente di operare solo sui suoi dati personali che comprendono:
+ generi letterari;
+ apprezzamenti sui testi;
+ preferenze sui creatori di contenuti;
+ feedback sul sistema;
+ impostazioni di personalizzazione del sistema;

Questa macro-funzione ha lo scopo di:
+ stimolare emozioni ed insegnare qualcosa di nuovo;
+ dare accesso ai contenuti del sistema;
+ individuare i gusti dell’utente;
+ consigliare all’utente testi che potrebbero interessargli;
+ trasformare la lettura in qualcosa di veloce e portatile nei mercati deboli;
+ fornire una vetrina e nuovi strumenti ai creatori di contenuti per raggiungere un nuovo genere di pubblico;

## La Scrittura

L’utente che si presta a partecipare alla generazione di contenuti nel sistema, “scrittore” in seguito al documento, avrà la possibilità di:
+ scrivere testi, o parte di essi, mantenendo la paternità;
+ generare contenuti con “gioco-scrittura”;
+ partecipare a sfide e tornei organizzati dal sistema;
+ creare un profilo personale come scrittore creativo;
+ collaborare con altre persone;

Il sistema si affida ai meccanismi del “gioco-scrittura” per stimolare l’utente alla generazione di contenuti di qualità e per fidelizzarlo all’utilizzo dell’applicazione.

Sono previste diverse meccaniche di gioco, le quali convergono tutte all’obiettivo principale di questa macro-funzionalità: generare racconti con la scrittura collaborativa.

Ogni modalità di gioco avrà le sue regole specifiche e questo consente di realizzare un sistema aggiornato alle esigenze mutevoli del pubblico, aperto ad un rinnovamento continuo per tenere sempre alto l’interesse dell’utente, stimolando la sua creatività e curiosità.

La scrittura, essendo la componente attiva, fornisce gli strumenti allo scrittore per entrare in contatto con gli altri utilizzatori del sistema che vanno a formare una vera e propria community.
Le principali azioni messe a disposizione sono:
+ possibilità di creare una storia avviando una modalità di gioco;
+ iniziare a collaborare alla stesura di altre storie, ove la modalità di gioco lo consente;
+ creare o partecipare a gruppi di scrittura;
+ ottenere dei trofei digitali in base ad obiettivi raggiunti;
+ personalizzare il profilo da scrittore e trasformalo in biglietto da visita;

Questa macro-funzione ha quindi gli obiettivi di:
+ migliorare le capacità dello scrittore;
+ produrre contenuti per i lettori;
+ coinvolgere l’utente con l’introduzione della componente ludica;
+ stimolare la creatività dello stesso;
+ rendere più immediato e semplice un processo complesso per il singolo;
+ fornire una piattaforma per la scrittura collaborativa in tutte le sue forme;

# Funzioni

## Funzioni base

#### Iscrizione

Per accedere ai servizi del sistema è necessario registrarsi e fornire alcune informazioni necessarie alla creazione del profilo dell’utente.
All’atto di registrazione al sistema è necessario specificare:

|Dato|Obbligatorio|Descrizione|
|----|------------|-----------|
Nome | Si | Nome
Cognome | No | Cognome
Pseudonimo | No | Username dell’utente per relazionarsi con gli altri utenti
Email | Si | Email per l’accesso al sistema e le comunicazioni
Anno di Nascita | Si | L’anno di nascita dell’utente. Necessario per avvisi sui contenuti vietati ai minori
Giorno e mese di Nascita | No | L’esatta data di nascita è facoltativa, ma si avvisa l’utente che potrebbe accedere a speciali offerte
Foto Profilo | No | Consente di caricare una foto profilo

I dati inseriti saranno controllati formalmente nel formato, per evitare intrusioni informatiche o parole offensive.

### Iscrizione da social network

Registrarsi al sistema sarà possibile anche utilizzando un profilo esistente nei social network più famosi: Facebook e Google+.
Tutti i dati obbligatori mancanti potranno essere inseriti in un secondo momento da parte dell’utente.
Nel caso dell’anno di nascita non compilato, in quanto informazione assente nel social network, l’utente sarà considerato minorenne.

### Configurazione profilo

L’utente può configurare il suo profilo modificando: nome, cognome ed email di accesso.
Pseudonimo e anno di nascita non sono alterabili.

La configurazione di profilo prevede:

Configurazione | Default | Descrizione
|---|---|---|
Contatta l’autore | Si | Imposta se l’utente, in quanto autore di testi, può essere contattato da altri utilizzatori del servizio 
Visualizzazione autore | Pseudonimo | Indica se nel dettaglio delle storie, l’utente preferisce mostrare il proprio Pseudonimo o il Nome e Cognome
Cancella cronologia letture | | Consente di cancellare la cronologia dei testi letti

### Sospensione utente

Un utente può essere sospeso a giudizio degli amministratori di sistema per violazioni del contratto di utilizzo. 
La sospensione prevede l’impossibilità di eseguire qualsiasi operazione attiva.

### Segnalazione Utente

Un utente registrato può segnalare il profilo di un altro utente indicando i motivi della segnalazione:
+ profilo offensivo;
+ foto profilo non consona;
+ altro (specificare);

In base alle segnalazioni ricevute verranno presi dei provvedimenti.
L’utente che ha generato la segnalazione riceverà una notifica quando il suo avviso verrà letto da un gestore del sistema.

### Profilo Certificato

Si prevede la possibilità di iscrivere autori famosi e personaggi conosciuti nel panorama letterario. 
Questi devono poter contattare gli amministratori del sistema per identificarsi. 
Una volta ottenuta la certificazione d’identità, il profilo sarà considerato “certificato” in modo che altri lettori possano individuare il loro scrittore preferito più facilmente.

### Disiscrizione

L’utente può, in qualsiasi momento, disiscriversi dal sistema.
L’eliminazione della utenza non sarà subito effettiva in modo da consentire alla persona di cambiare idea e riattivare l’account. 
Se, dopo un periodo temporale definito, l’utente non dovesse ricredersi la cancellazione diventerà effettiva e comporterà l’eliminazione dei suoi dati.
I testi, invece, non verranno tolti dal sistema e saranno ancora visibili, ma non sarà possibile accedere al profilo di chi li ha scritti.

### Invita amici

Nella prima fase di utilizzo dell’applicazione, dovrà essere proposto all’utente di invitare i suoi amici a raggiungerlo nel sistema.
Sarà quindi necessario avere accesso alla rubrica dell’utente, dopo suo consenso, per inviare un invito a registrarsi.

Gli amici che si registreranno dall’invito, avranno subito tra gli autori preferiti l’utente che li ha invitati, il quale riceverà in cambio delle funzioni avanzate (a pagamento).

### Centro Notifiche

Le notifiche all’utente svolgono una parte fondamentale per il suo coinvolgimento. 
Esse consentono di sapere cos’è successo di rilevante; quindi si evidenziano le notifiche:
+ Uno scrittore preferito ha inserito un nuovo testo;
+ Un amico si è iscritto grazie a te;
+ Un tuo scrittore amico compie gli anni tra poco: fai un regalo;
+ È il tuo compleanno: tanti auguri;
+ Hai guadagnato un premio;
+ Hai ricevuto dei nuovi apprezzamenti ad un tuo testo;
+ La tua segnalazione è stata controllata: grazie del tuo contributo;

Un utente, dalla piattaforma web, può decidere se ricevere o meno una email di notifica per ognuno dei punti precedentemente elencati, oppure scegliere una mail riassuntiva settimanale.

Dall’applicazione smartphone, invece, sarà possibile eseguire la stessa configurazione, ma riferite alle notifiche del telefono.


## Funzioni di lettura

Una storia pubblicata può essere letta da tutti: sia utenti registrati che non.
Gli utenti non registrati per potervi accedere dovranno avere un riferimento univoco (URL web).

### Ricerca testi

La funzione di ricerca consente agli utenti registrati e non, di ricercare storie per:
+ Titolo;
+ Autore;
+ Genere;
+ Numero di visualizzazioni;
+ Numero di apprezzamenti;
+ Rapporto visualizzazioni su apprezzamenti;
+ Lingua;
La ricerca presenterà i risultati considerando anche la data di pubblicazione e filtri di ordinamento variabili.

#### Lettura di un racconto
Una volta trovato un testo, l’utente può leggerlo e vederne i vari autori ed informazioni supplementari.

#### Cronologia di lettura
Ogni testo letto da un utente registrato, viene tracciato nella sua cronologia di visione, che potrà essere cancellata su richiesta dell’utente stesso.

#### Le classifiche
Oltre alla possibilità di ricercare, c’è la possibilità di navigare tra degli elenchi che mostrano utenti e storie divisi per genere, modalità e apprezzamenti ricevuti.

Le classifiche sono mensili e annuali ed elencano ad esempio:
+ Il miglior autore del mese/anno: dato dal numero di apprezzamenti ricevuti nel periodo;
+ La migliore storia del mese/anno: dato dal rapporto approvazioni/visualizzazioni moltiplicato per i giorni di pubblicazione più alto;
+ Il miglior autore emergente del mese/anno; l’utente iscritto nel mese/anno precedente che ha ottenuto più apprezzamenti;

Ci sono poi le classifiche indipendenti dal tempo come:
+ I migliori di sempre: gli utenti con più testi con rapporto apprezzamenti/visualizzazioni maggiore di 0.6;
+ Gli autori più apprezzati: gli utenti con più apprezzamenti in ordine assoluto;
+ Gli autori più fantasiosi: gli utenti con più partite giocate;
+ I più seguiti: gli autori più seguiti;

Queste classifiche vengono aggiornate periodicamente dal sistema.

### Consigli sulla lettura

All’utente devono essere proposte nuovi racconti per invogliare la lettura senza obbligarlo a ricercare testi specifici.
Si vuole perciò consigliare tra:
+ Altre letture dello stesso genere, a cui l’utente ha dimostrato apprezzamento;
+ Racconti a cui gli utenti amici hanno dato apprezzamento;
+ Racconti nei primi posti delle classifiche mensili;

#### Segnalibri
Il lettore, in qualsiasi momento, può interrompere la lettura di un testo e riprenderla in seguito dal punto in cui era arrivato.

#### Apprezzamento
Un lettore che legge una bella storia può esprimere il suo giudizio positivo con un voto di apprezzamento. Un apprezzamento può essere rimosso.

Non esiste la possibilità di indicare un voto negativo perché potrebbe ledere la sensibilità di alcuni utenti: si preferisce perciò calcolare il rapporto tra il numero di giudizi positivi ed il numero di letture del testo per avere un “indice di apprezzamento”.

#### Download / Stampa racconto
Si prevede la possibilità di scaricare, in vari formati (pdf, ebook, mobi), i testi.

#### Autore preferito
Un utente può, a sua discrezione, aggiungere o rimuovere autori dalla sua lista preferiti. Questo gli consente di accedere più facilmente a eventuali nuove pubblicazioni dell’utente seguito attraverso il sistema di notifiche.

### Audiobook

Molte persone approfittano di lunghi percorsi per recarsi a lavoro per ascoltare audio-book. 
Si vuole integrare una funzione di sintetizzazione vocale per la lettura dei testi digitali pubblicati dagli utenti.

### Lettura veloce

Sono recenti gli studi su nuove metodologie di lettura veloci: in particolare su software che dispongono il testo in posizioni specifiche per consentire all’utente di leggere a diverse velocità da 100 a 600 parole per minuto.
Uno dei più conosciuti è [Spritz](http://www.spritzinc.com/) che può essere integrato in tutte le piattaforme e consentire una esperienza di lettura più completa.

### Segnala una storia

Un utente registrato potrà segnalare un testo come:
+ Non appropriato, specificando una nota;
+ Spam;
+ Copertina offensiva;
+ Linguaggio scurrile (se la classificazione PEGI non lo aveva già segnalato);

Il sistema verificherà la segnalazione e nel caso intervenire:
+ Aggiornando la classificazione PEGI del testo;
+ Bloccando la pubblicazione nei casi più estremi;

L’utente che ha aperto la segnalazione, deve poter controllare se la sua segnalazione è stata controllata e che effetti ha comportato per sensibilizzarlo: grazie agli utenti l’applicazione potrà vantare innumerevoli testi, e sempre grazie a loro verrà applicato un sistema di moderazione e controllo degli scritti.

Un utente che riceve molte segnalazioni negative potrà essere sospeso dall’applicazione a giudizio degli operatori di sistema.

### Contatta l’autore

Un lettore può contattare l’autore di un testo, se questo ha attivato la funzionalità dal suo pannello di configurazione inviando una mail per la richiesta di contatto.
I messaggi scambiati tra i due utenti sono del tutto privati e confidenziali.

## Funzioni di scrittura

### Iniziare una storia

L’applicazione si fonda sulla stesura di una storia, con diverse modalità di gioco. L’utente che avvia un racconto inizia, per certi aspetti, una “partita” per scrivere un testo.

I dati inseribili dall’utente sono:

Dato | Obbligatorio | Descrizione
|---|---|---|
Modalità gioco | Sì | Indica quali regole applicare al testo per la stesura collaborativa dello stesso
Titolo | Sì | Titolo della storia
Copertina | No | Può essere caricata una foto di copertina
Note creatore | No | Eventuali note dell’autore principale
Genere | Sì | Indica il genere letterario del testo, sarà possibile selezionarne uno tra una lista di opzioni
Tag | No | Parole chiave che identificano il testo e facilitano la ricerca
Lingua | Sì | La lingua del testo scritto. Pre-valorizzata con la lingua della piattaforma di utilizzo
Visibilità | Sì | Vale le opzioni: **Pubblica**: indica se la storia può essere ricercabile o meno dagli altri utenti, oppure **Privata**: la storia è visibile solo all’utente e chi riceve l’invito a partecipare alla stesura 

In base alla modalità di gioco scelta, potranno rendersi necessario l’inserimento di altri dati.

### Digitazione

La digitazione del testo risulterà un’operazione intuitiva e completa; consentendo eventuali formattazioni, controllo ortografico e la possibilità di inserire emoticon.

### PEGI

La normativa italiana non prevede alcun vincolo sull’età per la fruizione di testi cartacei. Nonostante ciò si vuole cercare di adottare la classificazione PEGI (Pan European Game Information) applicata su materiale di intrattenimento audio-visivo (film e videogiochi).
In base al contenuto della storia verranno riconosciute delle parole chiave che attribuiranno al testo delle classificazioni:
+ Violenza;
+ Linguaggio Scurrile; 
+ Paura;
+ Sesso: sono descritte scene di nudo o comportamenti sessuali;
+ Droghe: vengono fatti riferimenti all’uso di droghe;
+ Discriminazione: scene di discriminazione o materiale che possa incoraggiarla;
+ Gioco d’Azzardo: il testo incoraggia o insegna a giocare d’azzardo;

Alla creazione del racconto, se tali parole sono riscontrate, viene dato un avviso all’utente della classificazione attribuita.
Questo non comporterà alcun effetto sulla ricerca o fruizione del testo, ma sarà uno strumento di avviso per chi si appresta a leggere lo scritto, in particolare per minorenni.

### Tag

I tag sono parole chiave utili per far trovare più facilmente il proprio testo da lettori interessati a particolari situazioni o contesti letterari.
Un esempio di tag può essere: “splatter” per una storia horror, o “steampunk” per un testo fantastico con questa ambientazione.

## Funzioni aggiuntive

### Premi digitali

Per stimolare gli utenti all’utilizzo continuativo dell’applicazione si prevede una serie di premi digitali sbloccabili, una sola volta, al verificarsi di alcune condizioni:


Premio | Descrizione
|---|---
Prima volta | Alla pubblicazione del primo racconto
Giovane scrittore | Alla pubblicazione del ventesimo racconto
Prolifico | Alla pubblicazione del centesimo racconto
Lettore occasionale | Hai letto 10 storie
Lettore | Hai letto 100 storie
Lettore assiduo | Hai letto 500 storie
Sete d’inchiostro | Hai letto 1000 storie
Opinionista | Hai dato 100 apprezzamenti
Il pubblico ti cerca | Al raggiungimento di 50 utenti che ti seguono
Ricercato | Al raggiungimento dei 500 utenti che ti seguono
Scrittore affermato | Al raggiungimento dei 1000 utenti che ti seguono
Celebrità | Al raggiungimento dei 5000 utenti che ti seguono
Idolatrato | Al raggiungimento dei 10000 utenti che ti seguono
Chi ben comincia.. | Al raggiungimento dei 10 apprezzamenti su una storia
Sempre di più | Al raggiungimento dei 100 apprezzamenti su una storia
Parole apprezzate | Al raggiungimento dei 1000 apprezzamenti su una storia
Un grande successo | Al raggiungimento dei 5000 apprezzamenti su una storia
Sulla vetta | Il migliore di sempre: apparso almeno una volta nella classifica generale
Solo successi | Il più apprezzato: apparso almeno una volta nella classifica generale
Idee infinite | Il più fantasioso: apparso almeno una volta nella classifica generale
Squadra che vince | Miglior autore del mese di gennaio, febbraio, marzo […]
Oscar | Miglior autore dell’anno 2015, 2016 […]
Largo ai giovani | Miglior autore emergente del mese di gennaio, febbraio, marzo […]
Giovane sicurezza | Miglior autore emergente dell’anno 2015, 2016 […]
- | Eventuali premi derivanti da concorsi

### Autore Amico

Opzionalmente, un autore preferito può essere memorizzato come autore amico per indicare una relazione più stretta. 
Questo darà la possibilità all’utente di ricevere offerte commerciali.

### Regala un libro

L’utente che ha definito uno scrittore come “autore amico” riceverà un avviso per l’imminente compleanno del suo amico se ha inserito la data di compleanno completa.
Questo offre la possibilità di fare regali unici come i racconti dell’amico stampati e rilegati come un vero libro!
La funzione è attiva per tutte le storie e consente di personalizzare la stampa per un regalo su misura.

### Concorsi 

Gli utenti abilitati, potranno organizzare degli eventi speciali a cui gli scrittori potranno partecipare.
Questi concorsi avranno un:
+ bando descrittivo;
+ data di inizio;
+ data di chiusura;
+ numero massimo partecipanti;
+ modalità di gioco;
+ requisiti di partecipazione;
+ premi in palio;

Alla conclusione del concorso, il creatore potrà pubblicare la classifica dei vincitori che riceveranno i premi digitali e/o reali.


# Modalità di gioco-scrittura

Ogni modalità di gioco, introduce nuove funzioni e possibilità. Si descrive in breve, un questo capitolo la meccanica di gioco e non le singole funzioni che essa introduce. 

Il dettaglio funzionale delle meccaniche verrà trattato in un documento a parte.

## Botta e risposta

Degli utenti formeranno un gruppo di scrittura i quali avvieranno la scrittura collaborativa di un testo.
All’inizio, il sistema, sorteggerà dei temi cardine che dovranno essere inseriti durante la stesura del racconto da parte del gruppo.
A turno, ogni utente, potrà inserire nel testo un numero configurabile di caratteri o righe di testo. 
L’ordine dei turni verrà deciso in base a dei parametri degli utenti del gruppo, come punteggi e premi vinti.
Ogni turno è contraddistinto da un conto alla rovescia entro il quale l’utente a cui tocca deve inserire il suo pezzo di testo continuando logicamente le frasi precedenti.
Se l’utente, non scrive il suo paragrafo entro lo scadere del tempo, salta il turno e tocca all’utente successivo.
La storia finisce solo quando tutti i tempi sono stati trattati (e riconosciuti dal sistema) e l’utente che ha composto più parti della storia decide di scrivere il “gran finale”.
Vince il divertimento di aver scritto una storia collaborativa e verrà stilata una classifica in base ai testi scritti dal gruppo.

Qualora un utente inserisca un testo non attinente alla storia, i membri del gruppo possono cancellare il testo se il 50%+1 dei partecipanti è d’accordo nell’eliminarlo.

### Monetizzazione
In questo contesto, si possono monetizzare le azioni:
+ ruba turno: è ancora il tuo turno;
+ salta turno: fai saltare il turno ad un avversario;
+ scrivi il gran finale: scrivi tu il gran finale;
+ cancella riga: elimina istantaneamente un inserimento precedente al tuo;
+ cambia tema: cambia i temi cardine a tua scelta;

## Solo emozioni

Modalità uguale alla “Botta e Risposta”, solo che non si dovrà inserire un testo, bensì una sequenza di Emoji ed una frase che li spieghi.

## Segui la faccia

Modalità uguale a “Botta e Risposta”, solo che non vengono scelti i tempi all’avvio, ma ad ogni turno viene dato una parola che deve essere usata nell’inserimento.

## Riscrivi la storia

Questa modalità, è l’idea iniziale con cui è nato questo progetto...

# Monetizzazione

La monetizzazione dell’applicativo segue diversi filoni.

## No Advertising

Il sistema non prevede advertising, in quanto vuole rimanere snello e veloce e non vuole togliere attenzione all’utente dal sistema stesso.. magari consigliando un videogioco virale.

## Transazione

Questa modalità di pagamento è utilizzata per le azioni da eseguire sulle modalità di gioco che sono attivabili solo pagando.
Le azioni sono elencate nelle modalità di gioco stesse.

## Freemium

L’applicazione sarà liberamente accessibile tranne alcune funzionalità base che verranno sbloccate previo pagamento di una tantum.

Le funzioni sono così distribuite:

Funzione | Profilo Gratuito | Profilo a Pagamento
|---|---|---|
Download storia pdf | :heavy_check_mark: | :heavy_check_mark:
Download storia ebook/mobi | :x: | :heavy_check_mark:
Segnalibri | :heavy_check_mark: | :heavy_check_mark:
Audiobook | :x: | :heavy_check_mark:
Lettura veloce | :x: | :heavy_check_mark:
Cronologia letture | :heavy_check_mark: | :heavy_check_mark:
Contatta autore | :x: | :heavy_check_mark:
Autore preferito | :heavy_check_mark: | :heavy_check_mark:
Creazione concorsi | :x: | :x:

## Pubblicità del sistema

Ci sono diverse forme di pubblicità che si presta a far conoscere il sistema:
1. Campagna AdWords su social network e su siti specializzati in libri e forum di libri;
1. Articoli su giornali online o blog di recensori di libri;
1. Invito di autori italiani conosciuti o emergenti a pubblicare una serie di racconti sulla piattaforma;
1. Organizzazione di concorsi con una giuria ricercata;
1. Coinvolgimento di scuole superiori analizzando come l’impatto ludico e la competizione possano dare sfogo alla creatività dei giovani;

## Case Editrici

Per poter concretizzare la funzione di “Regala un libro”, è necessario appoggiarsi ad un servizio esterno o ad una casa editrice locale per la stampa, rilegatura ed invio del bene agli acquirenti.

Un altro aspetto che potrebbe essere affrontato con delle case editrici, è stampa e pubblicazione nelle librerie delle storie risultate le migliori dell’anno ma è necessario prevedere una forma di ricompensa per gli utenti che hanno scritto i testi.

# Note legali

Le note legali rappresentano un passo fondamentale per stipulare un patto tra l’utente e chi offre il presente servizio.
Tratteremo nel presente documento i punti necessari da integrare successivamente nell’EULA (End-User License Agreement) completo che l’utente dovrà accettare per registrarsi.

Nei seguenti capitoli, è stato preso spunto dall’EULA di servizi online esistenti (YouTube, Facebook).

## Termini di servizio

Dal [presente documento online](https://www.google.com/intl/it/policies/terms/) riportiamo alcuni punti fondamentali applicabili a Fatàsia:
+ Alcuni dei nostri Servizi consentono di caricare, trasmettere, memorizzare, inviare o ricevere contenuti. L'utente mantiene gli eventuali diritti di proprietà intellettuale detenuti su tali contenuti. In breve, ciò che appartiene all'utente resta di sua proprietà.
+ Quando l'utente carica, trasmette, memorizza, invia o riceve contenuti da o tramite i nostri Servizi, concede a Fatàsia (e ai partner con cui collaboriamo) una licenza globale per utilizzare, ospitare, memorizzare, riprodurre, modificare, creare opere derivate (come quelle derivanti da traduzioni, adattamenti o altre modifiche apportate in modo tale che i contenuti funzionino al meglio con i nostri Servizi), comunicare, pubblicare, eseguire pubblicamente, visualizzare pubblicamente e distribuire i suddetti contenuti. I diritti che concede con questa licenza riguardano lo scopo limitato di utilizzare, promuovere e migliorare i nostri Servizi e di svilupparne di nuovi. Questa licenza permane anche se l'utente smette di utilizzare i nostri Servizi.
+ Ci adoperiamo costantemente per modificare e migliorare i nostri Servizi. Potremmo aggiungere o rimuovere funzionalità o caratteristiche e potremmo sospendere o interrompere del tutto la fornitura di un Servizio.
+ L’utente può smettere di utilizzare i nostri Servizi in qualsiasi momento, anche se ci dispiacerà vederlo andar via. Fatàsia potrebbe anche interrompere la fornitura di Servizi all’utente oppure stabilire nuovi limiti di accesso ai Servizi in qualsiasi momento

## Privacy

Da approfondire in termini di sicurezza dei dati e memorizzazione (GDPR).
