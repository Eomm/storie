# Europa

Un giorno Zeus, mentre osservava le coste fenice, notò l'incantevole Europa, figlia del re Tiro, mentre raccoglieva dei fiori nei pressi della spiaggia attorniata dalle sue ancelle.

In questa immagine idilliaca Afrodite, dea dell'Amore, vide lo sguardo innamorato del signore degli Dei e quindi ordinò al figlio Eros di colpire Zeus con una delle sue frecce.

Da quel momento Zeus ebbe solo occhi per Europa e decise che le avrebbe fatto visita; ordinò dunque ad Ermes di guidare i buoi di Tiro verso la spiaggia e lui assunse le sembianze di un magnifico toro bianco per mimetizzarsi nella mandria ed evitare lo sguardo di Hera, la sua gelosa moglie.

Quando la bestia si avvicinò ad Europa, questa rimase colpita dal bellissimo manto e dagl'occhi grandi e quasi umani che le infondevano calore.
Il toro le toccò il seno con il muso e muggì dolcemente, ed il suo verso sembrava un canto melodioso alle orecchie della giovane principessa.

La bestia si accovacciò ai piedi di Europa che le montò in groppa e corsero insieme verso il mare fino a cavalcare le onde.
La giovane cominciò a gridare per lo spavento ed allora Zeus le si rivelò per confessarle il suo amore promettendole di portarla a Creta e di darle dei figli che avrebbero avuto un futuro glorioso; Europa si abbandonò sul suo dorso.

I due ebbero 3 figli: Minosse, Radamanto e Serpedonte.

Zeus, per ringraziare la bestia che lo unì alla principessa fenicia, lo premiò inserendolo nel firmamento nella costellazione del [Toro](https://it.wikipedia.org/wiki/Toro_(costellazione)).
