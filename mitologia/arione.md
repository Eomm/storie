# Il Delfino salvatore

Arione era famoso in tutta la Grecia per le sue abilità di poeta e musicista di lira.
Re da ogni dove, gli chiedevano di scriver poemi o cantare per loro.

Una notte, mentre stava navigano verso casa dopo dei concerti in Sicilia, cominciò ad allietare il viaggio dei marinai con l'arpeggio del suo strumento.
Gli uomini di mare si affollarono attorno a lui per ascoltare ma, in fondo alla folla, il capitano tramava contro di lui per rubargli le enormi ricchezze di cui i re gli avevano fatto dono.

Così quando smise di suonare e fu solo, minacciò di ucciderlo. 
Arione chiese di suonare un'ultima canzone prima di lasciare questo mondo così il musico  cominciò a suonare e deliziare non solo le orecchie degli uomini ma anche quelle degli animali. 
Gabbiani e delfini si avvicinarono alla nave pur di ascolare quelle melodiose note.
Al che il capitano lo spinse in acqua prima che altri marinai tornassero a deliziarsi del suono del giovane prodigio.

L'artista cadde in acqua e cominciò ad annaspare dal momento che non sapeva nuotare. 
All'improvviso si sentì spingere forte fuori dall'acqua e quando fu sopra il pelo del mare vite che un delfino lo aveva caricato sul dorso e lo stava conducendo verso casa.
Arione accompagnò il viaggio in groppa all'animale con un nuovo lieto sonetto.

Al suo arrivo a casa, Arione, spiegò l'accaduto al suo re che appena vide i marinai attraccare nel porto li fece subito rinchiudere e ordinò ai suoi sudditi di accudire e proteggere il delfino per il prezioso salvataggio.

Quando la coraggiosa creatura mancò, Apollo dio della musica e della poesia, non poté che trasformarlo in un grappolo di stelle affinché guidasse i viaggiatori lungo la via di casa creando la costellazione del [Delfino](https://it.wikipedia.org/wiki/Delfino_(costellazione)).
