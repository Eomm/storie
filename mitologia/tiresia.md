# Sperimentare per giudicare

Nella città di Tebe viveva Tiresia, figlio di una Ninfa e di un nuobile. Solito a passeggiare tra le colline boscose del suo paese natale, si imbatté in due serpenti avvinghiati come due amanti.

Offeso da tale vista, il giovane, li colpì ferocemente per separarli fino a ucciderne la femmina dei due.  
Gli Dei, offesi da questo gesto lo trasformarono in una donna.

Per sette anni, Tiresia, visse nel mondo femminile e ne sperimentò i piaceri ed i dolori.  
Un giorno però, egli si trovò nuovamente di fronte alla stessa scena che diverse lune precedenti gli avevano fatto abbandonare la sua virilità.  
Tiresia reagì allo stesso modo, però questa volta a farne le spese fu il serpente maschio.  
Ancora una volta questa azione causò la trasformazione del suo corpo e tornò ad essere uomo.

Questa notizia giunse agli dei dell'Olimpo che lo convocarono per risolvere una disputa fra Zeus ed Era: chi fra i due sessi prova più piacere durante l'amplesso?  
Zeus affermava che le donne traessero un maggior piacere, mentre Era sosteneva che fossero gli uomini.  
Solo Tiresia, che aveva sperimentato ambo le condizioni, poteva giudicare con saggezza.
 
Egli rispose che, se il piacere si componesse di dieci parti, alla donna ne spettano tre volte tre, mentre all'uomo una sola.  
La verità non piacque ad Era che si infuriò e per punirlo lo rese cieco.  
Zeus non poté niente contro la rabbia della moglie ma, impietosito per la sorte di Tiresia, gli fece dono della profezia e gli concesse di vivere per sette generazioni, più di quanto un uomo potesse desiderare. 

Tiresia rappresenta il simbolismo profondo della Bilancia: la vera unione avviene solo quando si entra in contatto con la parte nascosta di noi stessi.
