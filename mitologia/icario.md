# Icario, Erigone e il cane Mera

Icario, un giorno ospitò inconsapevolmente nella sua umile dimora ad Atene, il dio del vino Dionisio. Questi per ricompensarlo dell'ospitalità ricevuta decise di donargli il segreto per coltivare la vite.

L'uomo lavorò la vigna e quando finalmente ne assaggiò i frutti rimase ebbro e felice, si sentiva leggero e fluttuante come la sua mente: libera di ogni pensiero.

Da allora Icario si dedicò unicamente alla cura della vite e quando fu tempo della vendemmia, Dioniso gli insegnò a spremerla e a farla fermentare poi berne il nettare.
 
Icario cominciò a bere e si sentiva felice, così tanto da offrire la bevanda ai passanti.
Tre pastori dell'Attica, ingordi come pochi, tracannarono dalle otri siano ad ubriacarsi e, offuscati dai fumi del vino credettero di esser stati avvelenati.
Non ragionando più presero Icario e lo uccisero.

Il fedele cane di Icario, Mera, compagno del cane Sirio del gigante cacciatore Orione, andò a cercare il padrone e una volta fiutato comincio a guaire continuamente vicino al suo corpo freddo.

La figlia di Icario, Erigone, non vedendo tornare a casa il padre seguì i lamenti di Mera fino al triste ritrovamento del corpo esanime del genitore.
Ella non poté resistere a tanto dolore che il cuore le scoppiò in petto.

Mera restò fermo a guaire vicino ai suoi padroni, senza mangiare, finché la morte non colse anche lui.

Dioniso furioso dell'accaduto scatenò sulla regione la siccità che terminò solo quando venne istituita una festività in onore ad Icaro e alla figlia.

Il dio, commosso dalla vicenda, volle portare i corpi della famiglia ateniese tra gli astri: Icario divenne la costellazione di [Arturo (Boote)](https://it.wikipedia.org/wiki/Arturo_(astronomia)), Erigone la [Vergine](https://it.wikipedia.org/wiki/Vergine_(costellazione)) e anche la fedeltà del cane Mera fu premiata diventando il [Cane Minore](https://it.wikipedia.org/wiki/Cane_Minore).